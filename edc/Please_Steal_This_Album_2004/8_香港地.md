# <<香港地>>
## by. 陳冠希(Edison Chen) Feat. 陳奐仁 胡蓓蔚 Mc仁
## from album <Please Steal This Album>
## Emperor Entertainment Group
## Released on: 2004-02-06
## 
## 作詞：Mc仁/陳少琪/陳奐仁
## 作曲：陳奐仁
## 編曲：陳奐仁

----
### 呢首歌 送俾我既香港
### 唔理事情有幾困難 環境有幾亂
### 你都仲係我屋企 之前係 而家係 將來都係
### 
### 同熱愛這片土地　大家刻骨銘記
### 愁或喜　生與死　也是香港地
### 
### 對於呢個地方 我同你同一個同感
### 同一個諗法 我同你同一種人
### 雖然你有你忙 我有我忙 佢有佢忙
### 各有各行業 但係用緊同一本黃頁
### 灣仔海旁尖東海旁 中間都係同一個海港
### 大街小巷串埋就係 我地呢一個香港
### 以前有好多工廠 宜家有好多銀行
### 就算點變 都係屬於我地呢一個香港
### 經過幾多風暴有d野仍然屹立不倒
### 太平山頂大帽山頂 依舊一樣大霧
### 新機場唔再新 但係呢度多左一個島
### 舊車站唔再用 但係個鐘樓仍然係度
### 新作風 新人事 新公司 新董事
### 邊個話事我唔懂事 基本上都仲係白紙黑字
### 經過幾多谷底香港仔仍然係香港仔
### 見過幾多風浪香港人仍然係香港人
### 
### 同熱愛這片土地 大家刻骨銘記
### 愁或喜 生與死 也是香港地
### 
### 雖然不是這裡出生 我來自新加坡
### 這裡的恩怨 多多少少見過
### 那麼多的是非 來不及解脫
### 只不過為了看到自己星星閃爍
### 說甚麼民主社會 也只不過看你腦子裡要甚麼
### 若覺得自己受困 我又能教怎麼
### 怎麼幫你 突破大聲說 到底要怎麼才能知道心裡要著甚麼
### 想呼吸 莫非是周圍的環境真的沒了空氣
### 要出息 除非你上面的上司伸手成立
### 三二一 就喊到沒甚麼公平
### 無論在做甚麼事情 都固定只能把你搞到你失去了誠意
### 但... 人還在這裡 我並沒徹底放棄
### 好朋友在我身邊 好事情在我懷裡
### 我知你不斷維持鎮定 願你也知道我在支持你
### 
### 同熱愛這片土地 大家刻骨銘記
### 愁或喜 生與死 也是香港地
### 同熱愛這片土地 大家一句到尾
### 由自己 生與死 也在香港地
### 
### 係得呢個地方出世 就預左係呢個地方度死
### 有人會睇到黃金片地 呢度係一塊福地
### 有人會睇到唔一樣 樣樣野一敗塗地
### 有人會識得設身處地 有人會選擇逃避
### 有人會認為呢個係環境同人既問題
### 呢度既文化一潭死水點會居安思危
### 七百萬隻螞蟻 唔容易走埋一齊
### 向住同一個方向睇 一定會搵到大前題
### 係同一種人 點解要將人睇低
### 係同一種人 可以學埋同一種語文
### 講第二種語文唔表示你係第二種人
### I Rap the Police
### I Rap the Government
### 跌得起輸得起 搵塊鏡照下自已
### 香港人至叻 唔駛靠人個個靠自已
### 唔怕攬住一齊死 駛乜怕從頭做起
### 要有訂企 首先要企硬自已
### 
### 同熱愛這片土地 大家刻骨銘記
### 愁或喜 生與死 也是香港地
### 同熱愛這片土地 大家一句到尾
### 由自己 生與死 也在香港地
### 同熱愛這片土地 大家刻骨銘記
### 愁或喜 生與死 也是香港地
### 同熱愛這片土地 大家一句到尾
### 由自己 生與死 也在香港地





------
------
# jyutping:
----



作詞：mc仁/陳少琪/陳奐仁     作曲：陳奐仁

編曲：陳奐仁

呢首歌 送俾我既香港
ne1 sau2 go1 sung3 bei2 ngo5 ge3 hoeng1 gong2

唔理事情有幾困難 環境有幾亂
m4 lei5 si6 cing4 jau5 gei2 kwan3 naan4 waan4 ging2 jau5 gei2 lyun6

你都仲係我屋企 之前係 而家係 將來都係
nei5 dou1 zung6 hai6 ngo5 uk1 kei2 zi1 cin4 hai6 ji4 gaa1 hai6 zoeng1 loi4 dou1 hai6

同熱愛這片土地 大家刻骨銘記
tung4 jit6 oi3 ze5 pin3 tou2 dei6 daai6 gaa1 hak1 gwat1 ming4 gei3

愁或喜 生與死 也是香港地
sau4 waak6 hei2 saang1 jyu5 sei2 jaa5 si6 hoeng1 gong2 dei6

對於呢個地方 我同你同一個同感
deoi3 jyu1 ne1 go3 dei6 fong1 ngo5 tung4 nei5 tung4 jat1 go3 tung4 gam2

同一個諗法 我同你同一種人
tung4 jat1 go3 nam2 faat3 ngo5 tung4 nei5 tung4 jat1 zung2 jan4

雖然你有你忙 我有我忙 佢有佢忙
seoi1 jin4 nei5 jau5 nei5 mong4 ngo5 jau5 ngo5 mong4 keoi5 jau5 keoi5 mong4

各有各行業 但係用緊同一本黃頁
gok3 jau5 gok3 hong4 jip6 daan6 hai6 jung6 gan2 tung4 jat1 bun2 wong4 jip6

灣仔海旁尖東海旁 中間都係同一個海港
waan1 zai2 hoi2 pong4 zim1 dung1 hoi2 pong4 zung1 gaan1 dou1 hai6 tung4 jat1 go3 hoi2 gong2

大街小巷串埋就係 我地呢一個香港
daai6 gaai1 siu2 hong6 cyun3 maai4 zau6 hai6 ngo5 dei6 ne1 jat1 go3 hoeng1 gong2

以前有好多工廠 宜家有好多銀行
ji5 cin4 jau5 hou2 do1 gung1 cong2 ji4 gaa1 jau5 hou2 do1 ngan4 hong4

就算點變 都係屬於我地呢一個香港
zau6 syun3 dim2 bin3 dou1 hai6 suk6 jyu1 ngo5 dei6 ne1 jat1 go3 hoeng1 gong2

經過幾多風暴有d野仍然屹立不倒
ging1 gwo3 gei2 do1 fung1 bou6 jau5 d1 je5 jing4 jin4 ngat6 laap6 bat1 dou2

太平山頂大帽山頂 依舊一樣大霧
taai3 ping4 saan1 deng2 daai6 mou6 saan1 deng2 ji1 gau6 jat1 joeng6 daai6 mou6

新機場唔再新 但係呢度多左一個島
san1 gei1 coeng4 m4 zoi3 san1 daan6 hai6 ne1 dou6 do1 zo2 jat1 go3 dou2

舊車站唔再用 但係個鐘樓仍然係度
gau6 ce1 zaam6 m4 zoi3 jung6 daan6 hai6 go3 zung1 lau4 jing4 jin4 hai6 dou6

新作風 新人事 新公司 新董事
san1 zok3 fung1 san1 jan4 si6 san1 gung1 si1 san1 dung2 si6

邊個話事我唔懂事 基本上都仲係白紙黑字
bin1 go3 waa6 si6 ngo5 m4 dung2 si6 gei1 bun2 soeng6 dou1 zung6 hai6 baak6 zi2 hak1 zi6

經過幾多谷底香港仔仍然係香港仔
ging1 gwo3 gei2 do1 guk1 dai2 hoeng1 gong2 zai2 jing4 jin4 hai6 hoeng1 gong2 zai2

見過幾多風浪香港人仍然係香港人
gin3 gwo3 gei2 do1 fung1 long6 hoeng1 gong2 jan4 jing4 jin4 hai6 hoeng1 gong2 jan4

同熱愛這片土地 大家刻骨銘記
tung4 jit6 oi3 ze5 pin3 tou2 dei6 daai6 gaa1 hak1 gwat1 ming4 gei3

愁或喜 生與死 也是香港地
sau4 waak6 hei2 saang1 jyu5 sei2 jaa5 si6 hoeng1 gong2 dei6

雖然不是這裡出生 我來自新加坡
seoi1 jin4 bat1 si6 ze5 leoi5 ceot1 saang1 ngo5 loi4 zi6 san1 gaa1 bo1

這裡的恩怨 多多少少見過
ze5 leoi5 dik1 jan1 jyun3 do1 do1 siu2 siu2 gin3 gwo3

那麼多的是非 來不及解脫
naa5 mo1 do1 dik1 si6 fei1 loi4 bat1 kap6 gaai2 tyut3

只不過為了看到自己星星閃爍
zi2 bat1 gwo3 wai6 liu5 hon3 dou2 zi6 gei2 sing1 sing1 sim2 soek3

說甚麼民主社會 也只不過看你腦子裡要甚麼
syut3 sam6 mo1 man4 zyu2 se5 wui6 jaa5 zi2 bat1 gwo3 hon3 nei5 nou5 zi2 leoi5 jiu3 sam6 mo1

若覺得自己受困 我又能教怎麼
joek6 gok3 dak1 zi6 gei2 sau6 kwan3 ngo5 jau6 nang4 gaau3 zam2 mo1

怎麼幫你 突破大聲說 到底要怎麼才能知道心裡要著甚麼
zam2 mo1 bong1 nei5 dat6 po3 daai6 seng1 syut3 dou3 dai2 jiu3 zam2 mo1 coi4 nang4 zi1 dou3 sam1 leoi5 jiu3 zoek3 sam6 mo1

想呼吸 莫非是周圍的環境真的沒了空氣
soeng2 fu1 kap1 mok6 fei1 si6 zau1 wai4 dik1 waan4 ging2 zan1 dik1 mut6 liu5 hung1 hei3

要出息 除非你上面的上司伸手成立
jiu3 ceot1 sik1 ceoi4 fei1 nei5 soeng6 min6 dik1 soeng6 si1 san1 sau2 sing4 lap6

三二一 就喊到沒甚麼公平
saam1 ji6 jat1 zau6 haam3 dou3 mut6 sam6 mo1 gung1 ping4

無論在做甚麼事情 都固定只能把你搞到你失去了誠意
mou4 leon6 zoi6 zou6 sam6 mo1 si6 cing4 dou1 gu3 ding6 zi2 nang4 baa2 nei5 gaau2 dou3 nei5 sat1 heoi3 zo2 sing4 ji3

但... 人還在這裡 我並沒徹底放棄
daan6... jan4 waan4 zoi6 ze5 leoi5 ngo5 bing6 mut6 cit3 dai2 fong3 hei3

好朋友在我身邊 好事情在我懷裡
hou2 pang4 jau5 zoi6 ngo5 san1 bin1 hou2 si6 cing4 zoi6 ngo5 waai4 leoi5

我知你不斷維持鎮定 願你也知道我在支持你
ngo5 zi1 nei5 bat1 dyun6 wai4 ci4 zan3 ding6 jyun6 nei5 jaa5 zi1 dou6 ngo5 zoi6 zi1 ci4 nei5

同熱愛這片土地 大家刻骨銘記
tung4 jit6 oi3 ze5 pin3 tou2 dei6 daai6 gaa1 hak1 gwat1 ming4 gei3

愁或喜 生與死 也是香港地
sau4 waak6 hei2 saang1 jyu5 sei2 jaa5 si6 hoeng1 gong2 dei6

同熱愛這片土地 大家一句到尾
tung4 jit6 oi3 ze5 pin3 tou2 dei6 daai6 gaa1 jat1 geoi3 dou3 mei5

由自己 生與死 也在香港地
jau4 zi6 gei2 saang1 jyu5 sei2 jaa5 zoi6 hoeng1 gong2 dei6

係得呢個地方出世 就預左係呢個地方度死
hai6 dak1 ne1 go3 dei6 fong1 ceot1 sai3 zau6 jyu6 zo2 hai6 ne1 go3 dei6 fong1 dou6 sei2

有人會睇到黃金片地 呢度係一塊福地
jau5 jan4 wui5 tai2 dou2 wong4 gam1 pin2 dei6 ne1 dou6 hai6 jat1 faai3 fuk1 dei6

有人會睇到唔一樣 樣樣野一敗塗地
jau5 jan4 wui5 tai2 dou2 m4 jat1 joeng6 joeng6 joeng6 je5 jat1 baai6 tou4 dei6

有人會識得設身處地 有人會選擇逃避
jau5 jan4 wui5 sik1 dak1 cit3 san1 cyu5 dei6 jau5 jan4 wui5 syun2 zaak6 tou4 bei6

有人會認為呢個係環境同人既問題
jau5 jan4 wui5 jing6 wai4 ne1 go3 hai6 waan4 ging2 tung4 jan4 ge3 man6 tai4

呢度既文化一潭死水點會居安思危
ne1 dou6 ge3 man4 faa3 jat1 taam4 sei2 seoi2 dim2 wui5 geoi1 on1 si1 ngai4

七百萬隻螞蟻 唔容易走埋一齊
cat1 baak3 maan6 zek3 maa5 ngai5 m4 jung4 ji6 zau2 maai4 jat1 cai4

向住同一個方向睇 一定會搵到大前題
hoeng3 zyu6 tung4 jat1 go3 fong1 hoeng3 tai2 jat1 ding6 wui5 wan2 dou2 daai6 cin4 tai4

係同一種人 點解要將人睇低
hai6 tung4 jat1 zung2 jan4 dim2 gaai2 jiu3 zoeng1 jan4 tai2 dai1

係同一種人 可以學埋同一種語文
hai6 tung4 jat1 zung2 jan4 ho2 ji5 hok6 maai4 tung4 jat1 zung2 jyu5 man4

講第二種語文唔表示你係第二種人
gong2 dai6 ji6 zung2 jyu5 man4 m4 biu2 si6 nei5 hai6 dai6 ji6 zung2 jan4

i rap the police
i rap the government

跌得起輸得起 搵塊鏡照下自己
dit3 dak1 hei2 syu1 dak1 hei2 wan2 faai3 geng3 ziu3 haa5 zi6 gei2

香港人至叻 唔駛靠人個個靠自己
hoeng1 gong2 jan4 zi3 lek1 m4 sai2 kaau3 jan4 go3 go3 kaau3 zi6 gei2

唔怕攬住一齊死 駛乜怕從頭做起
m4 paa3 laam2 zyu6 jat1 cai4 sei2 sai2 mat1 paa3 cung4 tau4 zou6 hei2

要有訂企 首先要企硬自己
jiu3 jau5 deng6 kei5 sau2 sin1 jiu3 kei5 ngaang6 zi6 gei2

同熱愛這片土地 大家刻骨銘記
tung4 jit6 oi3 ze5 pin3 tou2 dei6 daai6 gaa1 hak1 gwat1 ming4 gei3

愁或喜 生與死 也是香港地
sau4 waak6 hei2 saang1 jyu5 sei2 jaa5 si6 hoeng1 gong2 dei6

同熱愛這片土地 大家一句到尾
tung4 jit6 oi3 ze5 pin3 tou2 dei6 daai6 gaa1 jat1 geoi3 dou3 mei5

由自己 生與死 也在香港地
jau4 zi6 gei2 saang1 jyu5 sei2 jaa5 zoi6 hoeng1 gong2 dei6

同熱愛這片土地 大家刻骨銘記
tung4 jit6 oi3 ze5 pin3 tou2 dei6 daai6 gaa1 hak1 gwat1 ming4 gei3

愁或喜 生與死 也是香港地
sau4 waak6 hei2 saang1 jyu5 sei2 jaa5 si6 hoeng1 gong2 dei6

同熱愛這片土地 大家一句到尾
tung4 jit6 oi3 ze5 pin3 tou2 dei6 daai6 gaa1 jat1 geoi3 dou3 mei5

由自己 生與死 也在香港地
jau4 zi6 gei2 saang1 jyu5 sei2 jaa5 zoi6 hoeng1 gong2 dei6











------

#### [analysis](https://medium.com/@dryhealthy/%E9%A6%99%E6%B8%AF%E6%AD%8C%E4%B9%8B%E4%B8%80-%E7%94%B1-%E9%A6%99%E6%B8%AF%E5%9C%B0-%E7%9D%87%E9%A6%99%E6%B8%AF%E5%9C%B0-86e12e28d318):
----

《香港地》係一首因攝影技術及IT知識而馳名中外嘅（前）歌手陳冠希（簡稱「因希」）於2004年創作嘅歌，因希掛名就係本曲歌手，但呢首膾炙人口嘅歌嘅靈魂其實係香港馳名 Rapper MC仁 及新加坡 Rapper 陳奐仁。

2004年，香港已經發咗七年被主權移交嘅惡夢，當年嘅行騙長官（騙首）係董建華，香港由1998年起，從亞洲金融風暴到中共國厚禮人禍SARS，1997年出世嘅小朋友經歷人生首次被取消嘅畢業典禮（當時冇人會估到原來佢哋嘅人生將會仲有好幾「被取消畢業禮」），呢一年叫做見慣社經江湖香港人剛剛過完香港史上首次口罩歲月，仲有首任騙首終於因連番政經失誤而被Condom腳痛下台，喺呢個百廢待興嘅日子，因希團隊就創作咗《香港地》（當時更加冇人想像到呢首歌有朝一日竟然好大機會變成禁歌）。

以下我會集中分析因希及MC仁嘅歌詞，陳奐仁嗰部分係新加坡人睇香港與本文關係不大，從略。

1）「呢首歌，送俾我既香港

唔理事情有幾困難

環境有幾亂，呢都仲係我屋企

之前係，而家係，將來都係」

Intro 因希就肉麻示愛，2020年時空聽呢挺投機偽人講「愛香港」，教人尷尬癌發作，佢以前愛，當時嘅「而家」愛，當年嘅「將來」都幾肯撚定唔係囉，口裏說愛，身體勁撚誠實嘅偽人多不勝數，撫今追昔真係笑話。

當然今時今日仲係身體力行愛護香港嘅人，已經係受保護動物。

2）「同熱愛這遍土地，大家刻骨銘記，愁或喜，生與死，也是香港地」

2020年講本土主義就似陽光空氣，反蝗、港人利益行先、行有餘力先至幫人全都係民情常識，土生土長生於斯長於斯也會死於斯，用國貨，撐國人，為咗保護香港而身土不二，呢啲已經係政治現實磨礪出嚟嘅常識。

但係2004年係冇本土主義呢回事，潛伏於大部分香港華人文化基因心坎裏嘅大中華情花毒，當年中共國走私賊潮尚未開始，「中國香港人」呢種認賊作父思維先至係香港人主流，但係呢幾句歌詞就好似喺日趨被赤化嘅港人文化基因保住一條根 — – 香港就係香港人嘅土地，無論順逆悲歡，屋只係流離失所，但屋企只得呢一度。

3）「對於呢個地方我同你同一個同感

同一個諗法

我同你同一種人

雖然你有你忙我有我忙佢有佢忙

各有各行業但係用緊同一本黃頁」

呢幾句語帶N關：

同感已經係「相同感受」，同一個同感 = 雙重肯定句，有呢份認同香港價值嘅人就會有同一諗法，大家至會係同一種香港人。

香港人各行各業各有各忙，呢度用「黃頁」去象徵各乜各物嘅殊途同歸默契係神來之筆 — – 香港人民族性一直都係外冷內熱，都市人冷漠面孔下卻如黃頁海納百川般含蓄。

4）「經過幾多風暴有啲嘢仍然屹立不倒

太平山頂大帽山頂依舊一樣大霧

新機場唔再新但係呢度多左一個港九車站

唔再用緊既鐘樓仍然喺度

新作風新人事新公司新董事

邊個話事我唔懂事基本上都白紙黑字

經過幾多谷底香港仔仍然係香港仔

見過幾多風浪香港人仍然係香港人」

呢幾句融景入情：太平山大帽山代表香港及九龍新界，嗰陣時嘅港中政經糾紛尚且只係「一樣大霧」，驟看港中之間似乎只係有分歧但尚且有偈傾，新作風新人事新公司新董事當然係講緊香港主權被移交，「邊個話事我唔懂事」正正係香港普遍順民心態政治冇感（或稱之為「港豬」，sort of 啦），當年嘅人仲奉信緊「白紙黑字」法治宗教，政治好深嘅唔關我事，法律寫得「清楚明白」蕭隨曹規就唔驚。

當法治早就係笑話，呢種犬儒（懶係）精英主義只剩得啖笑。

5）「喺得呢個地方出世

就要喺呢個地方度死」

#身土不二 呢種咁悲壯嘅背水一戰歸屬感，十六年前嘅呢首歌輕描淡寫兩句講完 — – 呢度出世呢度死，字面上係講生老病死，其實亦隱含了一旦香港被侵略者進攻，以呢度為歸宿嘅人絕對會以死相搏。

6）「有人會睇到黃金片地

呢度喺一塊福地

有人會睇到唔一樣

樣樣野一敗塗地

有人會識得設身處地

有人會選擇逃避」

一樣米養百樣人，真香港人堅信危中有機，真賣港賊賣權賣責賣屎窟殺雞取卵殘民以自肥，當然亦有為數不少嘅人撤資撤人移民外國做逃兵，你會點揀？「一國兩制」呢塊中共殖民香港遮醜布已經圖窮匕現，閣下冇得再揀雙重效忠㗎啦，冇人再可以上晝幫KFC炸雞，下午幫老麥疊包，一國輾碎兩制，只剩你死我亡。

7）「跌得起，輸得起，搵塊鏡照下自己

香港人至叻，唔使靠人個個靠自已

唔怕攬住一齊死，使乜怕從頭做起

要有碇企，首先要企硬自已」

喺呢個獅子山下體現精神已經畀政權姦到面目全非嘅時代，2004年講「企硬自己」尚守為主，求諸內式默默做好自己本分再講，2020年講「企硬自己」，已經唔到香港人唔去以攻代守，反正大家已經差唔多輸無可輸，所謂攬炒，因希早就介紹過啦，港中敵我矛盾已是國仇家恨，你唔企硬自己，唔駛旨意再有碇企。

《香港地》呢種鼓吹香港人分離主義，煽動香港人顛覆中共國國家安全嘅歌，喺「國家安全」考慮下，曲詞編唱都要浸完豬籠再車裂⋯⋯ 欲加之罪何患無辭呢？中共要先射箭再畫靶，你港獨你老母港獨你冚家都係港獨，中共呢種偽多元多種族實質漢人沙文主義帝國主義蠻夷，香港人喺呢個黃俄帝國蠻鄰面前，你揀跪，跪完佢都係要清洗清算你，你奮起反抗，勝負尚且五十五十未可知，港獨思潮與否唔係你跪定唔跪，而係極權專制中共如何「定性」你，「香港」呢兩個字對中共呢班土著嚟講猶如夏蟲語冰，「香港地」呢三個字係該國「分離主義逆賊」之惡，焉能不除之而後快？

